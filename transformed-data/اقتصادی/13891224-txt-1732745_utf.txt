به گزارش خبرگزاری دانشجویان ایران ( ایسنا ) این اقدام‌ها در راستای ماده 180 قانون برنامه 5 توسعه و به منظور تحقق سیاست‌های کلی و حصول به اهداف سند چشم‌انداز و همچنین به منظور استفاده متوازن از امکانات کشور ، توزیع عادلانه ، رفع تبعیض ، ارتقای سطح مناطق توسعه‌یافته و تحقق پیشرفت و عدالت صورت می‌گیرد . معاون بودجه معاونت برنامه‌ریزی و نظارت راهبردی رییس‌جمهور با بیان این مطالب ، اجرای احکام برنامه 5 در بخش سلامت را نیز یکی از مهم‌ترین شاخص‌های لایحه بودجه 90 اعلام کرد . رحیم‌ممبینی به اصلی‌ترین ویژگی‌های لایحه بودجه سال y0m0d1390 کل کشور ، اعتبارات عمومی امور مختلف ، مهم‌ترین طرح‌های عمرانی سال آینده اشاره داشته است که در ادامه می‌خوانید . * مهم‌ترین ویژگی‌ها و محورهای مورد تاکید دولت در بودجه سال y0m0d1390 کل کشور شامل چه مواردی می‌شود ؟ - به‌طور‌ویژه در لایحه بودجه سال y0m0d1390 ، تلاش کرده‌ایم ، مصارف هزینه‌ای کنترل شده‌باشد . این امر با توجه به حکم قانون برنامه 5 توسعه ، مبنی بر‌اینکه تا پایان برنامه ، تراز عملیاتی باید به عدد صفر برسد ، در نظر گرفته شده است . به همین منظور سعی شده ، مصارف هزینه‌ای را کنترل کرده و به آن نگاهی انقباضی داشته باشیم ؛ ضمن‌اینکه به بخش‌هایی از بودجه ( مانند بیمه درمان ، بیمه اجتماعی ، حوزه فرهنگ ، علم و فناوری و سایر وظایف حاکمیتی ) توجه بیشتری شده و اعتبارات در این بخش‌ها افزایش یافته است . از سوی دیگر با توجه به شرایط موجود و نیاز کشور به رونق اقتصادی به موضوع تولید و اشتغال هم توجه خاصی شده و اعتبارات عمرانی به صورت انبساطی منظور شده است و از طریق بسترسازی برای استفاده از ظرفیت‌های مالی داخلی و خارجی اقدام‌های خوبی صورت گرفته است که از جمله می‌توان به تقویت‌توان مالی بانک‌های دولتی و غیردولتی اشاره کرد که اقدام‌های لازم برای بانک‌های غیردولتی در بودجه 1389 آغاز شده بود و برای بانک‌های دولتی نیز تمهیدات لازم در بودجه 1390 پیش‌بینی شد . در تدوین بودجه‌های سنواتی برای نیل به اهداف یادشده در سیاست‌های ابلاغی مقام معظم رهبری ( مدظله‌العالی ) باید علاوه بر توجه به منابع عمومی ، توجه لازم برای بالفعل کردن ظرفیت‌های مالی ( داخلی و خارجی ) نیز بشود که این موضوع در بودجه‌1389 و لایحه سال y0m0d1390 به خوبی مشهود است . ما در صنعت ، کشاورزی و سایر حوزه‌های مهم اقتصادی سرمایه‌گذاری‌هایی انجام داده‌ایم که اغلب به صورت بالقوه است ؛ این ظرفیت‌ها باید به بالفعل تبدیل شود ( عملیاتی‌شود ). دولت و مجلس باید با همدلی و همراهی هم این رسالت مهم را برای کشور تعقیب کنند تا انشائ‌الله به هدف‌گذاری‌های سیاست‌های ابلاغی رهبری معظم انقلاب اسلامی برسیم . نکته‌ای که در این بین باید به آن توجه کرد این است که در لایحه بودجه سال آینده ، اعتبارات هزینه‌ای از 11.8 درصد رشد برخوردار بوده ، اما اعتبارات عمرانی حدود 50 درصد رشد داشته است . اقدام دیگر در این ارتباط توجه به درآمدهای دولت از جمله درآمدهای مالیاتی است که سعی شده بستر وصول این درآمدها فراهم شود . به همین منظور اقدام‌هایی‌مانند مکانیزه‌کردن فعالیت‌های سازمان امور مالیاتی که از مدت‌ها پیش آغاز شده بود ، تجهیز گمرک کشور به دستگاه‌های « ایکس - ری » و ورود بخش خصوصی به گمرک در حوزه امور تصدی‌گری ، مکانیزه‌کردن فعالیت‌های سازمان ثبت اسناد و املاک و سازمان ثبت احوال و اختصاص اعتباری با عنوان کمک‌های فنی - اعتباری به بعضی از این بخش‌ها صورت گرفته است . این اقدام‌ها کمک می‌کند که بستر مناسبی برای تحقق درآمدهای خود داشته باشیم و ظرفیت بالقوه‌ای که برای کسب درآمدها داریم به بالفعل تبدیل شود . یکی دیگر از ویژگی‌های مهم بودجه سال آینده ، توجه به ظرفیت‌های مالی و تولید است . به عبارت دیگر ، به غیر از بودجه‌های عمرانی موجود ، از تسهیلات و ظرفیت‌های بخش‌هایی مانند بیمه و بانک بهره‌خواهیم برد . برای این منظور باید این 2 بخش ( بیمه و بانک ) تقویت شوند . این تمهیدات همگی به منظور اعطای تسهیلات بهتر توسط بانک‌ها انجام می‌شود . توجه به تولید در بخش کشاورزی ، صنعت و معدن از دیگر خصیصه‌های بودجه 1390 به شمار می‌آید . در این خصوص اعتباراتی از منابع عمومی برای بخش دولتی و وظایف حاکمیتی ، پیش‌بینی شده است . همچنین اعتبارات کمک‌های فنی و اعتباری نسبت به سال y0m0d1389 در بخش‌های کشاورزی ، آب و صنعت چند برابر شده تا زمینه حضور بخش خصوصی و غیردولتی در حوزه صنعت و کشاورزی تقویت شود . ویژگی دیگر لایحه بودجه سال y0m0d1390 کل کشور که باید به آن اشاره کرد ، توجه به مباحث علم و فناوری به خصوص در حوزه‌فناوری‌های نوین و حوزه فرهنگ بوده است . در حوزه فرهنگ ، همانگونه که از سال گذشته ، برنامه‌هایی آغاز شده بود ، در سال1390 نیز این فعالیت‌ها تقویت شده و برای نخستین‌بار اعتبارات ویژه‌ای برای ترویج فرهنگ زیارت و تامین زیرساخت‌های مربوط به مسایل رفاهی زوار ، پیش‌بینی شده است . یکی دیگر از خصیصه‌های مهم لایحه بودجه سال آینده که در راستای قانون برنامه 5 توسعه ، صورت گرفته ، توجه به تعادل بخشی مناطق و توازن منطقه‌ای است . در این ارتباط ، برای نخستین بار و در جهت توجه بیشتر به روستاهای کشور ، اعتباری ( حدود 40000000000000 ریال ) در بودجه استان‌ها و ردیف‌های متمرکز با عنوان تعادل‌بخشی ، توازن منطقه‌ای و ارتقای شاخص‌های روستایی پیش‌بینی شده تا اگر مناطق از نظر شاخص توسعه ، زیر متوسط هستند ، بتوانیم این مناطق را به متوسط شاخص توسعه برسانیم . این اقدام‌ها در راستای ماده 180 قانون برنامه 5 توسعه و به منظور تحقق سیاست‌های کلی و حصول به اهداف سند چشم‌انداز و همچنین به منظور استفاده متوازن از امکانات کشور ، توزیع عادلانه ، رفع تبعیض ، ارتقای سطح مناطق توسعه‌یافته و تحقق پیشرفت و عدالت صورت می‌گیرد . * اعتبارات لایحه بودجه سال y0m0d1390 را به تفکیک امور مختلف و همچنین میزان رشد آنها بیان کنید ؟ - مجموع اعتبارات بودجه عمومی در لایحه سال آینده 1620000000000000 ریال تعیین شده که در مقایسه با مبلغ حدود1180 1000000000000 ریال بودجه عمومی سال y0m0d1389 از 37.3 درصد رشد برخوردار است . در این بین ، اعتبار مربوط به امور عمومی برای سال y0m0d1390 ، حدود 83000000000000 ریال پیش‌بینی شده است که در مقایسه با اعتبار 74000000000000 ریالی سال y0m0d1389 ، رشد 11.29‌درصدی را نشان می‌دهد . اعتبار امور دفاعی نیز با 19.6 درصد رشد از 106000000000000 ریال در سال y0m0d1389 به 127000000000000 ریال در سال y0m0d1390 رسیده است . همچنین مجموع اعتبارات امور اجتماعی در سال آینده ، 658000000000000 ریال پیش‌بینی شده که این رقم در سال y0m0d1389 حدود 523000000000000 ریال بوده است و نشان از 25.95 درصد رشد در سال آینده دارد . اعتبار امور اقتصادی نیز با 38.06 درصد رشد از 403000000000000 ریال در سال y0m0d1389 به 557000000000000 ریال در سال y0m0d1390 رسیده است . * با توجه به ضرورت اتمام پروژه‌های نیمه تمام ، در سال y0m0d1390 چه پیش‌بینی برای شروع طرح‌های جدید عمرانی داشته‌اید و چه اقدام‌هایی را در دست اجرا دارید ؟ - در بخشنامه بودجه سال y0m0d1390 ، موضوعی با عنوان ساماندهی طرح‌های عمرانی مطرح شد ، که براساس آن ، طرح‌هایی که پیش از سال y0m0d1378 آغاز شده‌اند یا طرح‌هایی که 3 سال متوالی تکرار و سال خاتمه آنها 1389 اعلام شده ، ( به‌طور متوسط 12 سال ساخت 1 طرح به تاخیر افتاده است ) مشخص و به‌طور جداگانه بررسی‌شوند . بعد از بررسی این طرح‌ها و با توجه به بررسی‌هایی که روی سایر طرح‌ها ( به خصوص در حوزه سلامت و آموزش ) انجام گرفت ، به این نتیجه رسیدیم که امکان پایان یافتن تمام طرح‌های بیمارستانی و آموزشی در قالب مصوبه‌های سفرهای استانی ، حداکثر تا 4 سال آینده وجود دارد . به همین منظور برای طرح‌های وزارت مسکن و شهرسازی و طرح‌های وزارت بهداشت و درمان ، جدا از طرح‌های جدید آنها ، اعتباری پیش‌بینی کردیم که با استمرار آن در سال‌های بعد بتوانیم طی 4 سال ، تمام طرح‌های بیمارستانی و آموزشی را به بهره‌برداری برسانیم . پیش‌بینی ما این است که با این اقدام حدود 4500 تخت بیمارستانی به بهره‌برداری برسد . البته این نکته را باید متذکر شوم که هم اکنون حداکثر 55 درصد تخت‌های بیمارستانی موجود کشور ، اشغال هستند که توزیع مناسبی به حساب نمی‌آید ؛ وزارت بهداشت باید به نحوی برنامه‌ریزی کند که اعتبارات عمرانی به سمت تخت‌هایی با اولویت‌بندی بیمارستان‌ها و متناسب با پراکندگی آنها در سراسر کشور ، سوق داده‌شود . به‌طور کلی از حدود 2600 طرح موجود ، تا پایان امسال حدود 244 طرح خاتمه می‌یابد . و علاوه بر باقیمانده طرح‌های ادامه‌دار ، تعدادی نیز طرح جدید در سال آینده به آنها اضافه می‌شود که اعتبارات طرح‌های اضافه شده در قالب افزایش اعتبارات عمرانی پیش‌بینی می‌شود . نکته مهم این است که طرح‌های عمرانی جدید برای شروع ، باید از 2 شرط اساسی برخوردار باشند که این 2 شرط عبارت‌اند از : 1 - داشتن مصوبه سفرهای استانی 2 - مصوبه کارگروه ماده 32 برنامه 4 توسعه یا ماده 215 برنامه 5 ، به عبارت دیگر ، سال آینده طرح‌هایی آغاز می‌شوند که واجد این 2 شرط اساسی باشند . * با توجه به‌اینکه یکی از ویژگی‌های اصلی لایحه بودجه 1390 ، اجرای احکام برنامه 5 توسعه در بخش سلامت است ، لطفا در خصوص پیش‌بینی‌های این لایحه برای بخش مزبور ، توضیح‌های بیان فرمایید . - در قانون برنامه 5 برای ارتقای شاخص‌های سلامت ، احکام خوبی پیش‌بینی شده که با اجرای این احکام و طراحی سازوکارهای مربوط به آن ، به‌طور قطع وضعیت سلامت کشور طی سال‌های برنامه ارتقا پیدا خواهد کرد . اجرای حکم تمام وقت بودن پزشکانی که در بیمارستان‌های دولتی مشغول به خدمت هستند ، یکی از مهم‌ترین احکام این بخش به شمار می‌آید . برای اجرایی‌شدن این حکم ، به‌طور خاص حدود 400000000000 تومان اعتبار منظور شده است . به‌طور کلی اعتبارات عمرانی بخش سلامت ، اعم از اعتبارات ملی و استانی از رقم 890000000000 تومان در سال y0m0d1389 در لایحه بودجه سال y0m0d1390 به 140000001000 تومان افزایش پیدا کرده است . از دیگر موارد این بخش باید به پیش‌بینی حدود 110000000000000 تومان اعتبار برای استخدام 23000 پرستار در سال y0m0d1390 ، تامین هزینه راه‌اندازی تخت‌بیمارستان‌هایی که به بهره‌برداری رسیده‌اند با پیش‌بینی 20000000000 تومان اعتبار ، راه‌اندازی شبکه‌های بهداشتی جدید با حدود 27000000000 تومان اعتبار ، راه‌اندازی پایگاه‌های اورژانس جدید با پیش‌بینی حدود 14000000000 تومان اعتبار و اعتباری حدود 40000000000 تومان به منظور خودکفایی در زمینه ساخت دارو و تجهیزات با تکنولوژی نانو ، اشاره کرد . همچنین برای استمرار بخشیدن به حکم قانون بودجه سال y0m0d1389 مبنی بر نحوه پرداخت حقوق کارکنان قراردادی بخش سلامت از طریق خزانه ( همانند کارکنان رسمی و پیمانی )، 106000000000 تومان اعتبار پیش‌بینی شده است . اعتبارات دیگری نیز به‌طور خاص در این بخش ، پیش‌بینی شده است که برخی از آنها عبارت‌اند از : اختصاص اعتبار برای واکسن‌های مهم و حیاتی ، افزایش اعتبار کمک به مصدومان ناشی از تصادف‌های‌غیرترافیکی ، حمایت از بیماران دیابتی نوع 3 ، کاشت حلزون گوش ، بانک خون و بند ناف ، بیماران روانی ، بیماران سوختگی ، اعزام پزشکان به مناطق کمتر توسعه‌یافته ، پیش‌بینی اعتبارات ویژه برای دانشگاه‌های برتر دانشگاه‌های علوم پزشکی برای نخستین بار و در نهایت پیش‌بینی اعتبار برای دانشگاه‌های برتر در حوزه علوم و فناوری و حوزه بهداشت . به‌طور‌کلی ، مجموع اعتبارات بخش سلامت ( به غیر از اعتبارات استانی ، بیمه‌ای و سایر اعتباراتی که به صورت غیرمستقیم به این بخش داده می‌شود ) در سال y0m0d1390 ، حدود 60000000000000 ریال پیش‌بینی شده است . * نحوه زمان‌بندی بررسی لایحه بودجه 90 در مجلس شورای اسلامی به چه صورت خواهد بود و چه موضوع‌هایی در کمیسیون‌های تخصصی بیشتر مورد تاکید قرار گرفته است ؟ امیدواریم تا پایان سال y0m0d1389 ، بودجه مصوب 1390 را در اختیار داشته باشیم تا بتوانیم از نخستین ماه سال جدید ، اعتبارات را با بودجه 1390 پرداخت کنیم . از موضوع‌های مهم و قابل توجه که دولت و مجلس بر آن تاکید بیشتری خواهند داشت موضوع‌هایی مانند اعتبارات هدفمندسازی‌یارانه‌ها ، استفاده از ظرفیت‌های مالی حساب ذخیره ارزی ، استفاده از صندوق توسعه ملی به صورت ریالی در بخش‌های کشاورزی ، آب و صنایع کوچک تبدیلی با توجه به مصارف ریالی این بخش‌هاست .