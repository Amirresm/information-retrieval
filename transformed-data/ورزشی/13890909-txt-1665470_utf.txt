به گزارش خبرگزاری دانشجویان ایران ( ایسنا )، علیرضا علیپور در نشست مطبوعاتی خود با خبرنگاران با تبریک فرارسیدن عید مباهله گفت : اخیرا هجمه‌هایی علیه فدراسیون فوتبال شکل گرفته و بیشتر این هجمه‌ها به خاطر نتایج تیم امید در بازی‌های آسیایی گوانگ‌جو‌بود ، ما خوشحالیم که کاروان ورزشی ایران بهترین نتیجه را پس از انقلاب اسلامی در بازی‌های آسیایی کسب کرده اما همیشه در تاریخ ایران این طور بوده که ما در رقابت‌های انفرادی موفق‌تر از رقابت‌های تیمی بوده‌ایم . همان‌طور که رستم توانست در ادبیات کهن بر لشگر توران غلبه کند . وی افزود : در زمان دادگان در مسابقه‌های انتخابی المپیک در ورزشگاه آزادی سروصدایی که 400 تماشاگر کره‌ای به پا کردند از 25000 تماشاگر ایرانی بیشتر‌بود و در همان زمان هم برای شکست آن تیم 19 سرفصل مشخص شد . وی با بیان این که اعتقادمان این است که باید مسوولیت تیم امید تفکیک شود و مشخص شود فدراسیون فوتبال باید پاسخگو باشد یا کمیته ملی المپیک ، گفت : واقعیت این است که اگر شرایط همین گونه پیش برود ، در آینده هم نتیجه نمی‌گیریم . باید به لایه‌های اندرونی مانند عدم برگزاری مسابقه‌های لیگ حرفه‌ای امید‌ها هم اشاره کنیم . ما از سازمان تربیت بدنی و حتی کمیسیون ورزش مجلس هم می‌خواهیم که سازوکار مشخصی را برای تیم‌های پایه‌ای تعیین کنند . خواهش ما هم از پیشکسوتانی مانند حسن حبیبی هم این است که به واقعیت‌ها بپردازد . مگر تیم امید ما در زمان دادگان و قبل از آن نتیجه گرفته‌بود ؟ چرا چراغپور که خودش با تیم امید در بازی‌های آسیایی هند نتیجه نگرفت ، چشمش را بر روی واقعیت‌ها می‌بندد . الان اگر ما غلام پیروانی را برکنار کنیم چه اتفاقی می‌افتد . متاسفانه ما مجریان و کارشناسانی را در تلویزیون داریم که برای آن که به نان و نوایی برسند و بتوانند بازیکنان مورد نظرشان را به تیمی بدهند ، با بعضی مسائل به صورت غیر منصفانه برخورد می‌کنند . جالب اینجاست که یکی از افرادی که در فدراسیون مسوولیت دارد بعد از چهارمی تیم امید مصاحبه می‌کند و می‌گوید تیم ما 4 کانال دفاعی داشت . اگر شما این را می‌دانستید چرا قبل از بازی‌ها آن را نگفتید . ضمن اینکه اگر داور بازی با ژاپن گل صحیح انصاری فرد را می‌پذیرفت ، حداقل تیم امید می‌توانست مدال نقره بگیرد . علیپور ادامه داد : ضمن اینکه ما خوشحال می‌شویم که رسانه‌ها به رشته‌های دیگر و انفرادی بپردازند ، ضمن این که مگر تیم‌های قدرتمندی مانند برزیل و آرژانتین با قدرت در بازی‌هایی مانند المپیک شرکت می‌کنند ؟ اصلا مگر این عقلانی است که 1 تیم 25 نفره را به بازی‌هایی مانند المپیک بفرستیم تا این تیم با 7 بازی سنگین مدال طلا بگیرد ، در حالی که می‌توان با پرداختن به 1 رشته ، مدال طلا را راحت‌تر کسب کرد . وی با بیان اینکه پس از بازی‌های آسیایی مسائلی درباره‌ی رفتن علی کفاشیان در برخی رسانه‌ها مطرح‌شده‌است ، گفت : اگر قرار باشد کفاشیان برود و آدمی فوتبالی بیاید ، مشکلی نیست اما اگر قرار باشد آدم‌های غیر فوتبالی سرکار بیایند که به ادعای خود با معاون رییس‌جمهور دوست هستند یا با چنین افرادی صبحانه و نهار می‌خورند ، قطعا ماندن هیات رییسه فعلی از این شرایط بهتر است . ضمن اینکه ما در خبرها شنیدیم که نایب رییس فدراسیون فوتبال برای شارژ روحی تیم امید مجبور شد در خلال بازی‌ها به ایران بیاید و با خود پول به گوانگ‌جو ببرد . این اتفاق بسیار بدی است . افشارزاده‌ای که این‌گونه صحبت می‌کند باید درباره‌ی این مساله جواب بدهد . علیپور ادامه داد : در زمان بازی‌های آسیایی بوسان کارشناسان کمیته ملی المپیک می‌گفتند که تیم فوتبال امید به خاطر بدنسازی ضعیف نباید به بازی‌های آسیایی برود اما هیات رییسه وقت فدراسیون اصرار داشت که این تیم باید در این بازی‌ها شرکت کند و سرانجام دیدید که این تیم قهرمان شد . علیپور در پاسخ به سوال خبرنگار ایسنا که از او پرسیده‌بود به نظر می‌آید در روزهایی که کفاشیان سکوت کرده ، فدراسیون فوتبال قصد دارد با جلو انداختن مسوولانی چون شما و نبی ، از عمل‌کرد فدراسیون فوتبال دفاع کند ، گفت : من سخنگوی کفاشیان نیستم . تنها اعتقادمان این است که باید بین مسوولیت تیم امید تفکیک قائل شویم . اگر کمیته می‌خواهد مسوولیت را بر عهده بگیرد ، صفر تا 100 این موضوع با کمیته باشد چرا که این تناقض کاری بزرگ‌ترین معضل برای تیم امید است . در جلسات کاری این مساله از سوی فدراسیون مطرح‌شده‌اما باید این مساله را به صورت رسمی به کمیته ملی المپیک اعلام کنیم . وی در ادامه با اشاره به اصرار فدراسیون فوتبال در ابقای پیروانی و مخالفت کمیته ملی المپیک با این مساله گفت : این حق هیات رییسه و رییس فدراسیون است که موضع‌شان را در این باره اعلام کنند ، ضمن این که در فاصله 1 و نیم ماه مانده تا شروع بازی‌های انتخابی المپیک ، هیچ عقل سلیمی نمی‌گوید که باید کادر فنی را تغییر دهیم . ما اگر بخواهیم به این 2 گانگی ادامه دهیم تنها زمان را از دست می‌دهیم . به هر حال هیات رییسه نظرش را به صورت رسمی روز یکشنبه اعلام خواهد کرد اما نظر فدراسیون قطعا ابقای پیروانی است . دبیر هیات رسیدگی به تخلفات فوتبال حرفه‌ای در ادامه با اشاره به اصلاحاتی که درباره‌ی کارکرد این کارگروه انجام گرفته گفت : در گذشته ریاست این ستاد بر عهده نایب رییس 2 فدراسیون فوتبال‌بود چرا که در آن زمان ما تنها بر مسائل لیگ برتر ورود می‌کردیم اما با توجه به گسترده شدن کار ، ریاست این ستاد بر عهده نایب رییس 1 گذاشته شد . فدراسیون فوتبال ایران مانند دیگر اعضای کنفدراسیون فوتبال آسیا 3 ضمانت را به کمیته لیگ حرفه‌ای آسیا داد . یکی اینکه دولت دخالتی در مسائل فوتبال و بویژه برگزاری لیگ نداشته باشد . 2 اینکه نتایج لیگ با زد و‌بند رقم نخورد و 3 اینکه تضمین دادیم با دوپینگ مبارزه کنیم . بر همین اساس پیش رفتیم . نمی‌خواستیم اتفاقی که برای لیگ چین افتاد و منجر به محرومیت حضور نمایندگان این کشور در لیگ قهرمانان آسیا شد برای ما تکرار شود ، برای همین فیلترهایی گذاشتیم و به برخی افراد که دارای پرونده‌بودند ، اجازه ندادیم در لیگ برتر کار کنند . به این اشخاص اجازه دادیم با اصلاح روند خود 1 سال را در دسته 1 بگذرانند که متاسفانه برخی از این افراد نمره قبولی نگرفتند . در ادامه تصمیم گرفتیم اگر باشگاهی خواهان جذب این مربیان‌بود ، ضمانت بدهد که مربی‌اش دست به چنین تخلفاتی نمی‌زند و اگر آن مربی تخلفی را مرتکب شد ، باشگاه مربوطه ضمن سقوط به دسته پایین‌تر پرونده‌اش برای تعیین تکلیف نهایی به کمیته انضباطی برود . هم‌اکنون هم با توجه به ضمانت‌های داده‌شده‌از سوی فدراسیون فوتبال ایران ما مراقب هستیم تخلفاتی ایجاد نشود . علیپور در ادامه برخی مثال‌ها را عنوان کرد و گفت : خبرنگاران قشر محترم و زحمت‌کشی هستند اما مورد داشته‌ایم که بازیکن نزد 1 خبرنگار رفته تا خبرنگار هم در ازای دریافت مبلغی پول آن بازیکن را به باشگاهی منتقل کند که با توجه به اینکه ما این موارد را رصد می‌کنیم ، آن خبرنگار نتوانسته به هدفش دست پیدا کند ، به همین خاطر بازیکن شکایتی را علیه آن خبرنگار به ما داده است . یا در بحث تلویزیون هم چنین مواردی را داشته‌ایم . یا درباره داوران هم موردی بوده که داوری در نقل و انتقالات فعال بوده است . حتی ما کارشناسی داشته‌ایم که با چند باشگاه قرارداد داشته و مکلف بوده در برنامه‌های تلویزیونی از باشگاه‌های مورد نظر در مسائل داوری دفاع کند . علیپور درباره موارد غیر اخلاقی برخی بازیکنان هم گفت : ما به خود اجازه نمی‌دهیم در زندگی افراد دخالت کنیم اما اگر بازیکنی از علاقه مردم سوئ استفاده کند و این مساله به جامعه فوتبال خدشه‌ای وارد کند ، ما خود را مکلف به ورود به این مساله می‌دانیم چرا که این مساله خدشه به کل جامعه فوتبال است . ما هیچگاه دنبال مخدوش کردن چهره‌ی افراد نبوده‌ایم و تا زمانی که به نقطه نظر نهایی در پرونده‌ای نرسیم ، اسمی را اعلام نمی‌کنیم . وی ادامه داد : در چند وقت گذشته 2 پرونده محکومیت داشتیم که یکی از آن‌ها مدیرعامل 1 باشگاه بوده که بیشتر در کار رسانه‌ای فعالیت می‌کرده و چون تخلفی را مرتکب‌شده‌حکم به محرومیت او داده‌ایم . 2 این که پرونده مصطفوی به عنوان رییس اسبق فدراسیون فوتبال مطرح بوده است . او در زمانی که ریاست فدراسیون فوتبال را بر عهده داشته مدعی بوده که مبالغی را خرج کرده است که در آن زمان فائقی معاون سازمان تربیت بدنی این هزینه‌ها را تایید کرده است اما مدارک برای ما چندان روشن نیست . به او اعلام کرده‌ایم که باید مدارک مثبته خود را ارائه کند ، به همین خاطر تا زمانی که او این مدارک را به ما نداده از فعالیت در فوتبال محروم است . ضمن این که کسانی که مسوول بوده‌اند و بدون دریافت مدارکی مستند هزینه‌های مصطفوی را تایید کرده‌اند ، باید مدارک‌شان را ارائه کنند که تا به حال چنین کاری صورت نگرفته و اگر این افراد مدارک‌شان را به ما ندهند فارغ از اینکه در گذشته چه سمتی داشته‌اند پرونده این افراد را به سازمان بازرسی کل کشور می‌دهیم چرا که آن‌ها باید جوابگوی امضای خود باشند .